<p>Eurisco Consulting è una start-up nata nel 2017 attiva nel campo della consulenza ingegneristica. Eurisco fornisce servizi di calcolo ed analisi multidisciplinari nel campo della Fluidodinamica Computazionale (CFD), nonché servizi di consulenza ingegneristica per le industrie che operano nel settore navale, offshore, aeronautico, automobilistico, biomedico e dell’edilizia.</p>
<p>Eurisco è una società specializzata nella modellazione ed analisi di sistemi termo-fluidodinamici mediante l’utilizzo delle metodologie CFD. Eurisco possiede le competenze e le risorse di calcolo necessarie all’esecuzione di simulazioni che consentono di riprodurre il funzionamento di sistemi ad elevata complessità, permettendo così ai clienti di poter ottenere previsioni realistiche ed affidabili relative alla dinamica dei fluidi che agiscono nei loro sistemi.</p>
<p>La società, inoltre, è particolarmente attiva nel settore del supporto alla progettazione navale, ed in particolar modo nel mondo dello yachting, annoverando tra i suoi clienti i principali cantieri e designers italiani.</p>
